# kandidaatintyo
Repository includes batchelor's thesis.
Thesis is written in Finnish.

# Johdanto
Kandidaatintyössä käsitellään kuluttajamarkkinoilta saatavissa olevan mikrokontrollerin soveltuvuutta langattomaan tiedonsiirtoon. Käytännössä tässä kandidaatintyössä luo- daan toimiva sovellus, joka siirtää anturin mittamaa dataa langattomasti palvelimelle ja esittää kyseisen datan käyttäjälle. Applikaatio koostuu mikrokontrollerista, Wi-Fi- ohjainmodulista sekä palvelimesta. Työ suoritettiin rakentamalla kytkennät fyysisten komponenttien välille ja luomalla ohjelmakoodi niiden ohjaamiseen. Ohjelmakoodista tehtiin mahdollisimman helposti ymmärrettävä mahdollista jatkokehitystä varten. Käyt- täjän antamien muuttujien perusteella sovellus kytkeytyy langattomaan verkkoon ja lähettää mikrokontrollerilla sijaitsevan anturin mittaamaa dataa kyseisen verkon palve- limelle. Sovelluksen testaaminen toteutettiin kotiolosuhteissa tavallista, kuluttajakäyt- töön suunniteltua, reititintä käyttäen.

Aineistona hyödynnettiin aihealueiden kirjallisuudesta ja tutkimuksesta löytyneitä artik- keleita, element14-yhteisön luomaa dokumentaatiota, Node.js-sivuston tarjoamaa do- kumentaatiota ja mikrokontrollerin omaa dokumentaatiota. Käytettäviä tekniikoita valit- taessa pääkriteereinä oli helppokäyttöisyys, reaaliaikaisuus sekä avoimuus. Työssä käy- tetyt ohjelmat ovat saatavilla verkosta maksutta.

Työssä käydään ensin läpi teoria sovelluksen takana. Teoria koostuu mikrokontrolleris- ta, MEMS-anturista ja langattoman verkon tiedonsiirrosta. Teoriaa hyödynnetään työn toisessa osiossa, jossa käydään läpi sovelluksen toimintaa käytännössä. Käytännön osuudessa esitellään sovelluksen kytkennät sekä ohjelmointi.
